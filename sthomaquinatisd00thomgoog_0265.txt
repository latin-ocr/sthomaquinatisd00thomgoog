x11. — ouonunnm mmmm '251

tivo-probari non possunt, sed sola-fide tenentur prophetice per
Spiritum sanctum revelata, sicut Apostolus post praemissa verba
vers· io) subjungit :Nobis autem ‘revelavit Deus per Spiritum
sanctum. Est autem valde cavendum ne quis ad ea quae fidei sunt,
aliquas demonstrationes adducere praesumat, propter duo· Primo
quidem, quia in hoc derogat excellentiae fidei, cujus veritas om-
nem rationem humanam excedit, secundum illud Eccli. ιιι, 25 z
Plurima super sensum hominis ostensa sunt tibi‚· quae autem de-
monstrative probari possunt, rationi humanae subduntur. Secunde,
quia cum plerumque tales rationes friuolae sint, dant occasionem

irrisionis infidelibus, dum putant quod propter rationes hujus· ‘ ’

modi, his quae sunt fidei assentiamus; et hoc expresse apparet in
rationibus hic inductis quae derisibiies sunt, et nullius momenti.
² Quod enim primo inducitur de cereo paschali, non habet robur -
nisi auctoritatis : probare autem 'per auctoritatem, non est de-
monstrative probare, sed fide rei opinionem sacere; et tamen
multo esset validior auctoritas sacrae scripturae quam benedictio
paschalis cerei3 praesertim cum sine adscriptione annorum mundi
cereus paschalis benedici possit : non enim est de necessitate
paschalis cerei talis adscript103 unde in multis terris non est con-
suetum quod aliquid cereo adscribatur. ' .

Quod etiam secundo opponitur, derisibiie est : non enim exm
crescentiae annorum lunarium ad solares computantur ab initio
muudi, sed ab aliqua determinata radice, puta ab aliqua opposi-
tione solis et lunae, vel ab aliqua conjunctione, vel ab aliquo hu·-
jusmodi, sicut est in omnibus aliis computationibus astronomicis.

