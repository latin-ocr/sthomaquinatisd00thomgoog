111. — anonumum oum‘ruu 329

Circa secundum veru, scilicet circa rationem consilii et prae-
cepti, considerandum est, quod praeceptum importat rationem
debiti; debitum autem aliquod εει dupliciter. Uno modo secundum
se; et hoc modo finis est debitus in unoquoque negotio; medicus
enim propter se debet quaerere sanitatem. Alio modo„ est aliquod
debitum· propter aliud; scilicet id sine quo non potest perveniri
'ad finem t sicut medicus debet indicere diaetam infirmo, sine qua
non potest sanari. Illud vero quod ordinatur in finem ut melius
aut facilius finem consequatur; si sine hoc aliqualiter possit ha-
beri finiS‚ non habet rationem debiti. Finis autem spiritualiS‚ qui
lege divina ordinatur, est duplex. Unus quidem principalis, scili-
cet adhaerere Deo per caritatem; unde dicitur 1 ad Tim. ι, 5.
Finis praecepti est caritas, Alius autem finis secundarius ,quasi
dispositivuS, ‘scililcet puritas ct rectitudo cordis, quae consistit in “
interioribus actibus aliarum virtutum. Unde Apostolus dicit, ad .
Roman. vr, 22 : Habetis fructum vestrum in sanctificatione. Sicut
etiam in generatione naturali finis est et ipsa forma substantialis,
et ultima dispositio ad formam. Unde manifestum est quod prin-
cipalia praecepta divina sunt quidem de dilectione Dei et proximi,
ut patet Matth. 22 : secunda vero de interiori sanctificatione„
secundum illud 1 ad Thea. iv, 3 ε Hoec est voluntas Dei, sanctifi-
catio vestra. Omnia vero alia quae sunt spiritualis viiae, ordinan-
tur ad praedicta sicut in finem, sed dupliciter. Quaedam enim
sunt talia sine quibus praedicti fines esse non possunt, et baec
cadunt sub praecepto, sicut: Non habebis Deos alienos, non furtum

facies etc. Quasdam autem sunt sine quibus ad praedictos fines ·

perveniri potest, unde non cadunt sub praecepto; sed quia per
hujusmodi facilius et melius pervenitur ad fines praedictos, dantur
de eis consilia, sicut patet de paupertate, virginitate, et aliis hu·
jusmodi. Et estsimile, si aliquis deberet ex praecepto esse Romae
certo die, teneretur etjam ex debito praecepti Romam ire-3 non
autem tenetur ex praecepto ire equeS, quia sine hoc posset Romam
pervenire : tamen caderet· hoc sub consiliO‚ in quantum equitando .
facilius et melius perveniret ad finem.

His ergo visis, patet de sacili id quod quaerebatur.Si enim com·
‘paremus consilia ad praecepta finalia, quae sunt de dilectione Dei
et proximi, de interiori cordis puritate3 manifestum est quod
praecepta sunt priora consiliis naturaliterordin'e perfectionis sicut
naturaliter prior est finis his quae sunt ad finem3 sed consilia
‘erunt priora naturaliter ordine generationis et temporis, in quan..

