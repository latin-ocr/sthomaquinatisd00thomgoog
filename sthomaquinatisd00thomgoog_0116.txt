102 ,8. meum &cumane croscum

separata a materiaet motu, quia secundum esse a materia et
motu non dependent, sicut mathematica dependent, quae nunquam
sine materia· esse possunt, quamvis sine materia sensibili possint
intelligi. Theologia ergo philosophica determinat de separatis
secundo modo , sicut scilicet de principiis subjecti3 theologia
vero sacrae Scripturae tractat de separatis primo modo, sicut de
subjectis, quamvis in ea tractentur aliqua quae suntin materia
et motu, secundum quod requirit rerum divinarum manifestatio.

Ad primum igitur dicendum, quod ea quae non assumuntur in
scientia nisi ad manifestationem aliorum, non pertinent per se ad
scientiam, sed quasi per accidens. Sic enimin mathematicis quae-
dam naturalia assumuntur, et per hunc modum nihil prohibet in
scientia divina esse qu’aedam quae sunt in materia et motu.

Ad secundum dicendum, quod moveri Deo non attribuitur pro-
prie, sed metaphorice, et hoc dupliciter. Uno modo, secundum
qued improprie operatio intellectae, vel voluntatis motus dicitur,
et secundum hoc dicitur aliquis movere seipsum, quando intelligit
et diligit se. Et per hunc modum potest verificari dictum PlatoniS,
qui dicit quod primus motor movet seipsum, quia scilicet intel-
ligit et diligit se, ut commentator dicitin vm Physic. Alio modo,
secundum quod ipse effluxus causatorum a primis causis potest
nominari processio, eive motus quidam causae in causatum, in
quantum in ipso effectu relinquitur similitudo causae, et sio causa -
qnae prius erat in seipsa, postmodum fit in effectu per similitudi-
nem suam. Et hoc modo Deus qui suam similitudinem in omnibus
- creaturis impartitus est, qnantum ad aliquid per omnia moveri,
vel ad omnia procedere dicitur, quo modo loquendi utitur fre-
quenter Diony. Et secundum hunc modum videtur intelligi* quod
dicitur Sap. vn. quod omnibus mobilibus mobilior est sapientia,
et quod attingit a fine usque ad finem. Hoc autem non est propri'e
moveri, et ideo ratio non sequitur.

Ad tertium dicendum, quod scientia divina quae est per inspi-
rationem divinam accepta, non est de Angelis sicut de subjecto,
sed solum sicut de his quae assumuntur ad manifestationem sub-
jecti. Sic igitur in sacra Scriptura agitur de Angelis sicut et de
caeteris creaturis :sed in scientia divina quam philosophi tradunt,
consideratur de Angelis quos intelligentias vocant eadem ratione
qua et de causa prima quae est Beue, in quantum scilicet ipsi
etiam sunt principia secunda, saltem per motum orbium, quibus
nullus quidem motus physicus accidere potest. Motus autem qui

 

 

