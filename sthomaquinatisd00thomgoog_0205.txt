‘-

xn. — ouonmsurtm secunaum 191

quantum sufficeret ad remissionem sui peccati, siout contingit
cum ‘unus pro alio satisfacit, ut dictum est.

Ad hoc ergo quod indulgentia alicui valeat, tria requiruntur. ’
Primo causa pertinens ad honorem Dei, vel ad necessitatem aut
utilitatem Ecclesiae. Secundo auctoritas in eo qui facit t Papa
enim potest principaliter, alii vero iu quantum potestatem ab eo
accipiunt vel ordinariam, vel commissam, seu delegatam. Tertio
requiritur ut sit in statu caritatis ille qui indulgentiam percipere
vult. Et haec tria designantur in littera papali. Nam causa con·
veniens designatur in hoc quod praemittitur de subsidio Terrae
sanctae3 auctoritas vero in hoc quod fit mentio de auctoritate
Apostolorum Petri et Pauli, et ipsius Papae3 caritas autem reci- .
pientiS‚ in hoc quod dicitur z Omnibus vere poenitentibus et con-
fessis. Non dicit, et satisfacientibus z quia indulgentia non excu-
sat a contritione et consessione, sed cedit in locum satisfactionis.

Est ergo dicendum in quaestione proposita, quod si secundum
formam papalis litterae indulgentia concedatur accipientibus cru-
cem in subsidiumTcrrae sanctae, crucesignatus statim habet indul·-

gentiam‚ etiamsi decedat antequam iter arripiat3 quia sic causa ·

indulgentiae erit non iter, sed votum itineriS. Si autem in forma
litterae contineatur quod indulgentia detur his qui transierint ultra
mare; ille qui decedit antequam transeat, non habet indulgentiae
causam.

Ad primum ergo dicendum, quod in hoc ultimo casu deficit in
-crucesignato decedente illud quod est principialius, scilicet indul-
gentiae causa.

Ad secundum dicendum, quod per auctoritatem solus Deus cul-
pam remittit, sed ministerio etiam sacerdos, in quantum exhibet
sacramentum remissionis peccati, puta in baptismo vel poeniten-
tia3 et tamen indulgentia non se extendit ad remissionem culpae.
quia non est sacramentalis, unde non sequ-itur ordinem, sed juris-
dictionem; potest enim et non sacerdos indulgentiam concedere,
si sit ei commissum. Et ideo poena totaliter remittitur si causa
subsit, non autem si causa desit.

Ad tertium dicendum, quod satisfactio et est punitiva in quan-
tum est actus vindicativae justitiae, et est etiam medicativa, in
quantum est quoddam sacramentale. indulgentia ergo supplet
locum satisfactioniS, in quantum est punitiva; quia scilicet poena
quam alius sustinuit, imputatur isti ac si ipse sustinuisset, et
ideo reatus poenae tollitur-3 sed non succedit ia locum satisfactio-

